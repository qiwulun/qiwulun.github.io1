<!DOCTYPE html>
<html prefix="og: http://ogp.me/ns# article: http://ogp.me/ns/article# " lang="zh_cn">
<head>
<meta charset="utf-8">
<meta name="viewport" content="width=device-width, initial-scale=1">
<title>金刚经 | 赵骥's Site</title>
<link href="../assets/css/all-nocdn.css" rel="stylesheet" type="text/css">
<meta content="#5670d4" name="theme-color">
<link rel="alternate" type="application/rss+xml" title="RSS" href="../rss.xml">
<link rel="canonical" href="https://qiwulun.github.io/posts/jin-gang-jing.html">
<!--[if lt IE 9]><script src="../assets/js/html5.js"></script><![endif]--><link rel="stylesheet" href="//maxcdn.bootstrapcdn.com/font-awesome/4.4.0/css/font-awesome.min.css">
<link href="../mycss/tweak.css" rel="stylesheet" type="text/css">
<base target="_parent">
<meta name="author" content="Zhao JI">
<link rel="prev" href="xin-liu.html" title="心流" type="text/html">
<link rel="next" href="xin-jing.html" title="心经" type="text/html">
<meta property="og:site_name" content="赵骥's Site">
<meta property="og:title" content="金刚经">
<meta property="og:url" content="https://qiwulun.github.io/posts/jin-gang-jing.html">
<meta property="og:description" content="题解


经：

波罗蜜：到彼岸，脱离苦难的途径，法门

最重要的法门有六度：持戒，布施，忍辱，禅定，精进， 般若

般若就是智慧，是最重要的

实相般若：超越文字、现象。现象变化，实相不变。

观照般若：观察身心世界的无常。

文字般若：一切经典，说明无常。



金刚：坚固。空








成立


大品般若



大般若经第九会──金刚经 



组织


三十二分：昭明太子分的



">
<meta property="og:type" content="article">
<meta property="article:published_time" content="2016-11-14T11:39:07+08:00">
</head>
<body>
<a href="#content" class="sr-only sr-only-focusable">跳到主内容</a>

<!-- Menubar -->

<nav class="navbar navbar-inverse navbar-static-top"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle collapsed" data-toggle="collapse" data-target="#bs-navbar" aria-controls="bs-navbar" aria-expanded="false">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="https://qiwulun.github.io/">

                <span id="blog-title">赵骥's Site</span>
            </a>
        </div>
<!-- /.navbar-header -->
        <div class="collapse navbar-collapse" id="bs-navbar" aria-expanded="false">
            <ul class="nav navbar-nav">
<li>
<a href="../archive.html">文章存档</a>
                </li>
<li>
<a href="../galleries/">图库</a>
                </li>
<li>
<a href="../categories/">标签</a>
                </li>
<li>
<a href="../rss.xml">RSS 源</a>

                
            </li>
</ul>
<ul class="nav navbar-nav navbar-right"></ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content" role="main">
    <div class="body-content">
        <!--Body content-->
        <div class="row">
            
            
<article class="post-text h-entry hentry postpage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="#" class="u-url">金刚经</a></h1>

        <div class="metadata">
            <p class="byline author vcard"><span class="byline-name fn">
                    Zhao JI
            </span></p>
            <p class="dateline"><a href="#" rel="bookmark"><time class="published dt-published" datetime="2016-11-14T11:39:07+08:00" itemprop="datePublished" title="2016-11-14 11:39">2016-11-14 11:39</time></a></p>
            

        </div>
        

    </header><div class="e-content entry-content" itemprop="articleBody text">
    <div id="outline-container-sec-1" class="outline-2">
<h2 id="sec-1">题解</h2>
<div class="outline-text-2" id="text-1">
<ul class="org-ul">
<li>经：
</li>
<li>波罗蜜：到彼岸，脱离苦难的途径，法门
</li>
<li>最重要的法门有六度：持戒，布施，忍辱，禅定，精进， <code>般若</code>
</li>
<li>般若就是智慧，是最重要的
<ul class="org-ul">
<li>实相般若：超越文字、现象。现象变化，实相不变。
</li>
<li>观照般若：观察身心世界的无常。
</li>
<li>文字般若：一切经典，说明无常。
</li>
</ul>
</li>
<li>金刚：坚固。空
</li>
</ul>
<!--TEASER_END-->
</div>
</div>

<div id="outline-container-sec-2" class="outline-2">
<h2 id="sec-2">成立</h2>
<div class="outline-text-2" id="text-2">
<p>
大品般若
</p>

<p>
大般若经第九会──金刚经 
</p>
</div>
<div id="outline-container-sec-2-1" class="outline-3">
<h3 id="sec-2-1">组织</h3>
<div class="outline-text-3" id="text-2-1">
<p>
三十二分：昭明太子分的
</p>
</div>
</div>
</div>
<div id="outline-container-sec-3" class="outline-2">
<h2 id="sec-3">要义</h2>
<div class="outline-text-2" id="text-3">
<p>
应无所住，而生其心
</p>

<ul class="org-ul">
<li>无住──如空中的鸟迹
<ul class="org-ul">
<li>六尘 色、声、香、味、触、法（头脑、语言、记忆）
</li>
</ul>
</li>
<li>生心
<ul class="org-ul">
<li>不是听不到看不到，而是更灵活
<ul class="org-ul">
<li>木头，石头，树，草──也听不到看不到
</li>
<li>冷水泡石头
</li>
</ul>
</li>
<li>途径
<ul class="org-ul">
<li>顿悟
</li>
<li>练习修观，不是修定
</li>
</ul>
</li>
</ul>
</li>
</ul>
</div>
</div>
<div id="outline-container-sec-4" class="outline-2">
<h2 id="sec-4">名词</h2>
<div class="outline-text-2" id="text-4">
</div>
<div id="outline-container-sec-4-1" class="outline-3">
<h3 id="sec-4-1">三千大千世界</h3>
<div class="outline-text-3" id="text-4-1">
<p>
世──时间的迁流，过去、现在、未来，三世。
</p>

<p>
界──空间的划分，东、西、南、北、上、下，十方。
</p>

<p>
世界──一个日月围绕照耀之下的时空。
</p>

<p>
小千世界 ── 1000个世界。
</p>

<p>
中千世界 ── 1000个小千世界。
</p>

<p>
大千世界 ── 1000个中千世界。
</p>

<p>
三千大千世界：即大千世界，因为三个千连乘，所以叫三千大千世界。
</p>
</div>
</div>
</div>


<div id="outline-container-sec-5" class="outline-2">
<h2 id="sec-5">原文</h2>
<div class="outline-text-2" id="text-5">
</div>
<div id="outline-container-sec-5-1" class="outline-3">
<h3 id="sec-5-1">第一品 法会因由分</h3>
<div class="outline-text-3" id="text-5-1">
<p class="verse">
如是我闻：<br>
一时，佛在舍卫国祗树给孤独园， 与大比丘众千二百五十人俱。<br>
尔时，世尊食时，著衣持钵， 入舍卫大城乞食。<br>
於其城中次第乞已，还至本处。<br>
饭食讫，收衣钵，洗足已。<br>
敷座而坐。<br><br></p>
</div>
</div>

<div id="outline-container-sec-5-2" class="outline-3">
<h3 id="sec-5-2">第二品 善现启请分</h3>
<div class="outline-text-3" id="text-5-2">
<p class="verse">
时长老须菩提在大众中，<br>
即从座起，偏袒右肩，右膝著地，合掌恭敬。<br>
而白佛言：<br>
「希有！世尊。<br>
如来善护念诸菩萨，善付嘱诸菩萨。<br>
世尊！善男子、善女人，发阿耨多罗三藐三菩提心，云何应住？<br>
云何降伏其心？」<br>
佛言：<br>
「善哉！善哉！须菩提！<br>
如汝所说，如来善护念诸菩萨，<br>
善付嘱诸菩萨。<br>
汝今谛听，当为汝说。<br>
善男子、善女人，发阿耨多罗三藐三菩提心，<br>
应如是住，如是降伏其心。」<br>
「唯然！世尊！愿乐欲闻。」<br></p>
</div>
</div>
<div id="outline-container-sec-5-3" class="outline-3">
<h3 id="sec-5-3">第三品 大乘正宗分</h3>
<div class="outline-text-3" id="text-5-3">
<p class="verse">
佛告须菩提：<br>
「诸菩萨摩诃萨，应如是降伏其心：<br>
所有一切众生之类，若卵生、若胎生、若湿生、若化生；<br>
若有色、若无色；若有想、若无想；<br>
若非有想非无想，我皆令入无馀涅盘而灭度之。<br>
如是灭度无量无数无边众生，实无众生得灭度者。<br>
何以故？须菩提！<br>
若菩萨有我相、人相、众生相、寿者相，即非菩萨。」<br></p>
</div>
</div>
<div id="outline-container-sec-5-4" class="outline-3">
<h3 id="sec-5-4">第四品 妙行无住分</h3>
<div class="outline-text-3" id="text-5-4">
<p>
　　复次：「须菩提！菩萨於法，应无所住，行於布施。所谓不住色布施，不住声、香、味、触、法布施。须菩提！菩萨应如是布施，不住於相。何以故？若菩萨不住相布施，其福德不可思量。须菩提！於意云何？东方虚空可思量不？」「不也，世尊！」「须菩提！南、西、北方、四维、上、下虚空，可思量不？」「不也。世尊！」「须菩提！菩萨无住相布施，福德亦复如是，不可思量。须菩提！菩萨但应如所教住！」
</p>
</div>
</div>

<div id="outline-container-sec-5-5" class="outline-3">
<h3 id="sec-5-5">第五品 如理实见分</h3>
<div class="outline-text-3" id="text-5-5">
<p>
　　「须菩提！於意云何？可以身相见如来不？」「不也，世尊！不可以身相得见如来。何以故？如来所说身相，即非身相。」佛告须菩提：「凡所有相，皆是虚妄。若见诸相非相，即见如来。」
</p>
</div>
</div>
<div id="outline-container-sec-5-6" class="outline-3">
<h3 id="sec-5-6">第六品 正信希有分</h3>
<div class="outline-text-3" id="text-5-6">
<p>
　　须菩提白佛言：「世尊！颇有众生，得闻如是言说章句，生实信不？」佛告须菩提：「莫作是说！如来灭後，後五百岁，有持戒修福者，於此章句，能生信心，以此为实。当知是人，不於一佛、二佛、三四五佛而种善根，已於无量千万佛所种诸善根。闻是章句，乃至一念生净信者；须菩提！如来悉知悉见，是诸众生得如是无量福德。何以故？是诸众生，无复我相、人相、众生相、寿者相、无法相，亦无非法相。何以故？是诸众生若心取相，即为著我、人、众生、寿者。若取法相，即著我、人、众生、寿者。何以故？若取非法相，即著我、人、众生、寿者。是故不应取法，不应取非法。以是义故，如来常说：汝等比丘！知我说法，如筏喻者；法尚应舍，何况非法？」
</p>
</div>
</div>

<div id="outline-container-sec-5-7" class="outline-3">
<h3 id="sec-5-7">第七品 无得无说分</h3>
<div class="outline-text-3" id="text-5-7">
<p>
　　「须菩提！於意云何？如来得阿耨多罗三藐三菩提耶？如来有所说法耶？」须菩提言：「如我解佛所说义，无有定法，名阿耨多罗三藐三菩提；亦无有定法如来可说。何以故？如来所说法，皆不可取、不可说；非法、非非法。所以者何？一切贤圣，皆以无为法，而有差别。」
</p>
</div>
</div>

<div id="outline-container-sec-5-8" class="outline-3">
<h3 id="sec-5-8">第八品 依法出生分</h3>
<div class="outline-text-3" id="text-5-8">
<p>
　　「须菩提！於意云何？若人满三千大千世界七宝，以用布施。是人所得福德，宁为多不？须菩提言：「甚多。世尊！何以故？是福德，即非福德性。是故如来说福德多。」「若复有人，於此经中，受持乃至四句偈等，为他人说，其福甚彼。何以故？须菩提！一切诸佛，及诸佛阿耨多罗三藐三菩提法，皆从此经出。须菩提！所谓佛法者，即非佛法。」
</p>
</div>
</div>

<div id="outline-container-sec-5-9" class="outline-3">
<h3 id="sec-5-9">第九品 一相无相分</h3>
<div class="outline-text-3" id="text-5-9">
<p>
　　「须菩提！於意云何？须陀洹能作是念，我得须陀洹果不？」须菩提言：「不也。世尊！何以故？须陀洹名为入流，而无所入；不入色、声、香、味、触、法。是名须陀洹。」「须菩提！於意云何？斯陀含能作是念，我得斯陀含果不？」须菩提言：「不也。世尊！何以故？斯陀含名一往来，而实无往来，是名斯陀含。」「须菩提，於意云何？阿那含能作是念，我得阿那含果不？」须菩提言：「不也。世尊！何以故？阿那含名为不来，而实无不来，是故名阿那含。」「须菩提！於意云何？阿罗汉能作是念，我得阿罗汉道不？」须菩提言：「不也。世尊！何以故？实无有法名阿罗汉。世尊！若阿罗汉作是念，我得阿罗汉道，即为著我、人、众生、寿者。世尊！佛说我得无诤三昧，人中最为第一，是第一离欲阿罗汉。世尊！我不作是念：『我是离欲阿罗汉。』世尊！我若作是念，我得阿罗汉道，世尊则不说须菩提是乐阿兰那行者，以须菩提实无所行，而名须菩提，是乐阿兰那行。」
</p>
</div>
</div>

<div id="outline-container-sec-5-10" class="outline-3">
<h3 id="sec-5-10">第十品 庄严净土分</h3>
<div class="outline-text-3" id="text-5-10">
<p>
　　佛告须菩提：「於意云何？如来昔在然灯佛所，於法有所得不？」「不也，世尊！如来在然灯佛所，於法实无所得。」「须菩提！於意云何？菩萨庄严佛土不？」「不也。世尊！何以故？庄严佛土者，即非庄严，是名庄严。」「是故，须菩提！诸菩萨摩诃萨，应如是生清净心，不应住色生心，不应住声、香、味、触、法生心，应无所住，而生其心。须菩提！譬如有人，身如须弥山，於意云何？是身为大不？」须菩提言：「甚大。世尊！何以故？佛说非身，是名大身。」
</p>
</div>
</div>

<div id="outline-container-sec-5-11" class="outline-3">
<h3 id="sec-5-11">第十一品 无为福胜分</h3>
<div class="outline-text-3" id="text-5-11">
<p>
　　「须菩提！如恒河中所有沙数，如是沙等恒河，於意云何？是诸恒河沙，宁为多不？」须菩提言：「甚多。世尊！但诸恒河，尚多无数，何况其沙？」「须菩提！我今实言告汝，若有善男子、善女人，以七宝满尔所恒河沙数三千大千世界，以用布施，得福多不？」须菩提言：「甚多。世尊！」佛告须菩提：「若善男子、善女人，於此经中，乃至受持四句偈等，为他人说，而此福德，胜前福德。」
</p>
</div>
</div>

<div id="outline-container-sec-5-12" class="outline-3">
<h3 id="sec-5-12">第十二品 尊重正教分</h3>
<div class="outline-text-3" id="text-5-12">
<p>
　　复次：「须菩提！随说是经，乃至四句偈等，当知此处，一切世间天、人、阿修罗，皆应供养，如佛塔庙。何况有人，尽能受持、读诵。须菩提！当知是人，成就最上第一希有之法；若是经典所在之处，即为有佛，若尊重弟子。」
</p>
</div>
</div>


<div id="outline-container-sec-5-13" class="outline-3">
<h3 id="sec-5-13">第十三品 如法受持分</h3>
<div class="outline-text-3" id="text-5-13">
<p>
　　尔时，须菩提白佛言：「世尊！当何名此经？我等云何奉持？」佛告须菩提：「是经名为金刚般若波罗蜜，以是名字，汝当奉持。所以者何？须菩提！佛说般若波罗蜜，即非般若波罗蜜，是名般若波罗蜜。须菩提！於意云何？如来有所说法不？」须菩提白佛言：「世尊！如来无所说。」「须菩提！於意云何？三千大千世界所有微尘，是为多不？」须菩提言：「甚多。世尊！」「须菩提！诸微尘，如来说非微尘，是名微尘。如来说世界非世界，是名世界。须菩提，於意云何？可以三十二相见如来不？」「不也。世尊！不可以三十二相得见如来。何以故？如来说三十二相，即是非相，是名三十二相。」「须菩提！若有善男子、善女人，以恒河沙等身命布施，若复有人，於此经中，乃至受持四句偈等，为他人说，其福甚多！」
</p>
</div>
</div>

<div id="outline-container-sec-5-14" class="outline-3">
<h3 id="sec-5-14">第十四品 离相寂灭分</h3>
<div class="outline-text-3" id="text-5-14">
<p>
　　尔时，须菩提闻说是经，深解义趣，涕泪悲泣，而白佛言：「希有！世尊。佛说如是甚深经典，我从昔来所得慧眼，未曾得闻如是之经。世尊！若复有人得闻是经，信心清净，即生实相。当知是人成就第一希有功德。世尊！是实相者，即是非相，是故如来说名实相。世尊！我今得闻如是经典，信解受持不足为难，若当来世後五百岁，其有众生，得闻是经，信解受持，是人即为第一希有。何以故？此人无我相、无人相、无众生相、无寿者相，所以者何？我相，即是非相；人相、众生相、寿者相，即是非相。何以故？离一切诸相，即名诸佛。」佛告须菩提：「如是，如是！若复有人，得闻是经，不惊、不怖、不畏，当知是人，甚为希有。何以故？须菩提！如来说第一波罗蜜即非第一波罗蜜，是名第一波罗蜜。须菩提！忍辱波罗蜜，如来说非忍辱波罗蜜，是名忍辱波罗蜜。何以故？须菩提！如我昔为歌利王割截身体，我於尔时，无我相、无人相、无众生相，无寿者相。何以故？我於往昔节节支解时，若有我相、人相、众生相、寿者相，应生嗔恨。须菩提！又念过去於五百世，作忍辱仙人，於尔所世，无我相、无人相、无众生相、无寿者相。是故，须菩提！菩萨应离一切相，发阿耨多罗三藐三菩提心，不应住色生心，不应住声、香、味、触、法生心，应生无所住心。若心有住，即为非住。是故佛说菩萨心，不应住色布施。须菩提！菩萨为利益一切众生故，应如是布施。如来说一切诸相，即是非相；又说一切众生，即非众生。须菩提！如来是真语者、实语者、如语者、不诳语者、不异语者。须菩提！如来所得法，此法无实无虚。须菩提！若菩萨心住於法，而行布施，如人入暗，即无所见。若菩萨心不住法，而行布施，如人有目，日光明照，见种种色。须菩提！当来之世，若有善男子、善女人，能於此经受持、读诵，即为如来，以佛智慧，悉知是人，悉见是人，皆得成就无量无边功德。」
</p>
</div>
</div>


<div id="outline-container-sec-5-15" class="outline-3">
<h3 id="sec-5-15">第十五品 持经功德分</h3>
<div class="outline-text-3" id="text-5-15">
<p>
　　「须菩提！若有善男子、善女人，初日分以恒河沙等身布施；中日分复以恒河沙等身布施；後日分亦以恒河沙等身布施，如是无量百千万亿劫，以身布施。若复有人，闻此经典，信心不逆，其福胜彼。何况书写、受持、读诵、为人解说。须菩提！以要言之，是经有不可思议，不可称量，无边功德，如来为发大乘者说，为发最上乘者说，若有人能受持、读诵、广为人说，如来悉知是人、悉见是人，皆得成就不可量、不可称、无有边、不可思议功德，如是人等，即为荷担如来阿耨多罗三藐三菩提。何以故？须菩提！若乐小法者，著我见、人见、众生见、寿者见，则於此经不能听受、读诵、为人解说。须菩提！在在处处，若有此经，一切世间，天、人、阿修罗所应供养，当知此处，即为是塔，皆应恭敬，作礼围绕，以诸华香而散其处。」
</p>
</div>
</div>


<div id="outline-container-sec-5-16" class="outline-3">
<h3 id="sec-5-16">第十六品 能净业障分</h3>
<div class="outline-text-3" id="text-5-16">
<p>
　　复次：「须菩提！善男子、善女人，受持、读诵此经，若为人轻贱，是人先世罪业，应堕恶道。以今世人轻贱故，先世罪业，则为消灭，当得阿耨多罗三藐三菩提。须菩提！我念过去无量阿僧祗劫，於然灯佛前，得值八百四千万亿那由他诸佛，悉皆供养承事，无空过者。若复有人，於後末世，能受持、读诵此经，所得功德，於我所供养诸佛功德，百分不及一，千万亿分，乃至算数譬喻所不能及。须菩提！若善男子、善女人，於後末世，有受持、读诵此经，所得功德，我若具说者，或有人闻，心即狂乱，狐疑不信。须菩提！当知是经义不可思议，果报亦不可思议。」
</p>
</div>
</div>


<div id="outline-container-sec-5-17" class="outline-3">
<h3 id="sec-5-17">第十七品 究竟无我分</h3>
<div class="outline-text-3" id="text-5-17">
<p>
　　尔时，须菩提白佛言：「世尊，善男子、善女人，发阿耨多罗三藐三菩提心，云何应住？云何降伏其心？」佛告须菩提：「善男子、善女人，发阿耨多罗三藐三菩提心者，当生如是心：我应灭度一切众生；灭度一切众生已，而无有一众生实灭度者，何以故？须菩提若菩萨有我相、人相、众生相、寿者相，即非菩萨。所以者何？须菩提！实无有法，发阿耨多罗三藐三菩提心者。须菩提！於意云何？如来於然灯佛所，有法得阿耨多罗三藐三菩提不？」「不也。世尊！如我解佛所说义，佛於然灯佛所，无有法得阿耨多罗三藐三菩提。」佛言：「如是！如是！须菩提！实无有法，如来得阿耨多罗三藐三菩提。须菩提！若有法如来得阿耨多罗三藐三菩提者，然灯佛即不与我授记：『汝於来世当得作佛，号释迦牟尼。』以实无有法，得阿耨多罗三藐三菩提，是故然灯佛与我授记，作是言：『汝於来世，当得作佛，号释迦牟尼。』何以故？如来者，即诸法如义。若有人言：如来得阿耨多罗三藐三菩提，须菩提！实无有法，佛得阿耨多罗三藐三菩提。须菩提！如来所得阿耨多罗三藐三菩提，於是中无实无虚。是故如来说一切法，皆是佛法。须菩提！所言一切法者，即非一切法，是故名一切法。须菩提！譬如人身长大。」须菩提言：「世尊！如来说人身长大，即为非大身，是名大身。」「须菩提！菩萨亦如是。若作是言：『我当灭度无量众生。』即不名菩萨。何以故？须菩提！实无有法，名为菩萨。是故佛说：『一切法，无我、无人、无众生、无寿者。』须菩提！若菩萨作是言：『我当庄严佛土。』是不名菩萨。何以故？如来说庄严佛土者，即非庄严，是名庄严。须菩提！若菩萨通达无我法者，如来说名真是菩萨。」
</p>
</div>
</div>

<div id="outline-container-sec-5-18" class="outline-3">
<h3 id="sec-5-18">第十八品 一体同观分</h3>
<div class="outline-text-3" id="text-5-18">
<p>
「须菩提！於意云何？如来有肉眼不？」「如是，世尊！如来有肉眼。」「须菩提！於意云何？如来有天眼不？」「如是，世尊！如来有天眼。」「须菩提！於意云何？如来有慧眼不？」「如是，世尊！如来有慧眼。」「须菩提！於意云何？如来有法眼不？」「如是，世尊！如来有法眼。」「须菩提！於意云何？如来有佛眼不？」「如是，世尊！如来有佛眼。」「须菩提！於意云何？如恒河中所有沙，佛说是沙不？」「如是，世尊！如来说是沙。」「须菩提！於意云何？如一恒河中所有沙，有如是沙等恒河，是诸恒河所有沙数，佛世界如是，宁为多不？」「甚多。世尊！」佛告须菩提：「尔所国土中，所有众生若干种心，如来悉知。何以故？如来说诸心，皆为非心，是名为心。所以者何？须菩提！过去心不可得，现在心不可得，未来心不可得。」
</p>
</div>
</div>

<div id="outline-container-sec-5-19" class="outline-3">
<h3 id="sec-5-19">第十九品 法界通分分</h3>
<div class="outline-text-3" id="text-5-19">
<p>
「须菩提！於意云何？若有人满三千大千世界七宝，以用布施，是人以是因缘，得福多不？」「如是，世尊！此人以是因缘，得福甚多。」「须菩提！若福德有实，如来不说得福德多，以福德无故，如来说得福德多。」
</p>
</div>
</div>

<div id="outline-container-sec-5-20" class="outline-3">
<h3 id="sec-5-20">第二十品 离色离相分</h3>
<div class="outline-text-3" id="text-5-20">
<p>
「须菩提！於意云何？佛可以具足色身见不？」「不也，世尊！如来不应以具足色身见。何以故？如来说具足色身，即非具足色身，是名具足色身。」「须菩提！於意云何？如来可以具足诸相见不？」「不也，世尊！如来不应以具足诸相见。何以故？如来说诸相具足，即非诸相具足，是名诸相具足。」
</p>
</div>
</div>

<div id="outline-container-sec-5-21" class="outline-3">
<h3 id="sec-5-21">第二十一品 非说所说分</h3>
<div class="outline-text-3" id="text-5-21">
<p>
「须菩提！汝勿谓如来作是念：我当有所说法。莫作是念！何以故？若人言如来有所说法，即为谤佛，不能解我所说故。须菩提！说法者，无法可说，是名说法。」尔时，慧命须菩提白佛言：「世尊！颇有众生，於未来世，闻说是法，生信心不？」佛言：「须菩提！彼非众生，非不众生。何以故？须菩提！众生，众生者，如来说非众生，是名众生。」
</p>
</div>
</div>

<div id="outline-container-sec-5-22" class="outline-3">
<h3 id="sec-5-22">第二十二品 无法可得分</h3>
<div class="outline-text-3" id="text-5-22">
<p>
须菩提白佛言：「世尊！佛得阿耨多罗三藐三菩提，为无所得耶？」佛言：「如是！如是！须菩提！我於阿耨多罗三藐三菩提，乃至无有少法可得，是名阿耨多罗三藐三菩提。」
</p>
</div>
</div>

<div id="outline-container-sec-5-23" class="outline-3">
<h3 id="sec-5-23">第二十三品 净心行善分</h3>
<div class="outline-text-3" id="text-5-23">
<p>
复次：「须菩提！是法平等，无有高下，是名阿耨多罗三藐三菩提。以无我、无人、无众生、无寿者，修一切善法，即得阿耨多罗三藐三菩提。须菩提！所言善法者，如来说即非善法，是名善法。」
</p>
</div>
</div>

<div id="outline-container-sec-5-24" class="outline-3">
<h3 id="sec-5-24">第二十四品 福智无比分</h3>
<div class="outline-text-3" id="text-5-24">
<p>
「须菩提！若三千大千世界中，所有诸须弥山王，如是等七宝聚，有人持用布施。若人以此般若波罗蜜经，乃至四句偈等，受持、读诵，为他人说，於前福德，百分不及一，百千万亿分，乃至算数譬喻所不能及。」
</p>
</div>
</div>

<div id="outline-container-sec-5-25" class="outline-3">
<h3 id="sec-5-25">第二十五品 化无所化分</h3>
<div class="outline-text-3" id="text-5-25">
<p>
「须菩提！於意云何？汝等勿谓如来作是念：『我当度众生。』须菩提！莫作是念！何以故？实无有众生如来度者。若有众生如来度者，如来即有我、人、众生、寿者。须菩提！如来说有我者，即非有我，而凡夫之人，以为有我。须菩提！凡夫者，如来说即非凡夫，是名凡夫。」
</p>
</div>
</div>

<div id="outline-container-sec-5-26" class="outline-3">
<h3 id="sec-5-26">第二十六品 法身非相分</h3>
<div class="outline-text-3" id="text-5-26">
<p>
「须菩提！於意云何？可以三十二相观如来不？」须菩提言：「如是！如是！以三十二相观如来。」佛言：「须菩提！若以三十二相观如来者，转轮圣王即是如来。」须菩提白佛言：「世尊！如我解佛所说义，不应以三十二相观如来。」尔时，世尊而说偈言：「若以色见我，以音声求我，是人行邪道，不能见如来。」
</p>
</div>
</div>

<div id="outline-container-sec-5-27" class="outline-3">
<h3 id="sec-5-27">第二十七品 无断无灭分</h3>
<div class="outline-text-3" id="text-5-27">
<p>
「须菩提！汝若作是念：『如来不以具足相故，得阿耨多罗三藐三菩提。」须菩提！莫作是念：『如来不以具足相故，得阿耨多罗三藐三菩提。』须菩提！汝若作是念，发阿耨多罗三藐三菩提心者，说诸法断灭。莫作是念！何以故？发阿耨多罗三藐三菩提心者，於法不说断灭相。」
</p>
</div>
</div>

<div id="outline-container-sec-5-28" class="outline-3">
<h3 id="sec-5-28">第二十八品 不受不贪分</h3>
<div class="outline-text-3" id="text-5-28">
<p>
「须菩提！若菩萨以满恒河沙等世界七宝，持用布施。若复有人，知一切法无我，得成於忍。此菩萨胜前菩萨所得功德。何以故？须菩提！以诸菩萨不受福德故。」须菩提白佛言：「世尊！云何菩萨，不受福德？」「须菩提！菩萨所作福德，不应贪著，是故说：不受福德。」
</p>
</div>
</div>

<div id="outline-container-sec-5-29" class="outline-3">
<h3 id="sec-5-29">第二十九品 威仪寂净分</h3>
<div class="outline-text-3" id="text-5-29">
<p>
「须菩提！若有人言：『如来若来、若去；若坐、若卧。』是人不解我所说义。何以故？如来者，无所从来，亦无所去，故名如来。」
</p>
</div>
</div>

<div id="outline-container-sec-5-30" class="outline-3">
<h3 id="sec-5-30">第三十品 一合理相分</h3>
<div class="outline-text-3" id="text-5-30">
<p>
「须菩提！若善男子、善女人，以三千大千世界碎为微尘；於意云何？是微尘众，宁为多不？」须菩提言：「甚多。世尊！何以故？若是微尘众实有者，佛即不说是微尘众。所以者何？佛说微尘众，即非微尘众，是名微尘众。世尊！如来所说三千大千世界，即非世界，是名世界。何以故？若世界实有者，即是一合相；如来说一合相，即非一合相，是名一合相。」「须菩提！一合相者，即是不可说，但凡夫之人，贪著其事。」
</p>
</div>
</div>

<div id="outline-container-sec-5-31" class="outline-3">
<h3 id="sec-5-31">第三十一品 知见不生分</h3>
<div class="outline-text-3" id="text-5-31">
<p>
「须菩提！若人言：『佛说我见、人见、众生见、寿者见。』须菩提！於意云何？是人解我所说义不？」「不也，世尊！是人不解如来所说义。何以故？世尊说我见、人见、众生见、寿者见，即非我见、人见、众生见、寿者见，是名我见、人见、众生见、寿者见。」「须菩提！发阿耨多罗三藐三菩提心者，於一切法，应如是知、如是见、如是信解，不生法相。须菩提！所言法相者，如来说即非法相，是名法相 。」
</p>
</div>
</div>

<div id="outline-container-sec-5-32" class="outline-3">
<h3 id="sec-5-32">第三十二品 应化非真分</h3>
<div class="outline-text-3" id="text-5-32">
<p>
「须菩提！若有人以满无量阿僧祗世界七宝，持用布施。若有善男子、善女人，发菩提心者，持於此经，乃至四句偈等，受持、读诵，为人演说，其福胜彼。云何为人演说？不取於相，如如不动。何以故？一切有为法，如梦、幻、泡、影；如露，亦如电，应作如是观。」佛说是经已，长老须菩提，及诸比丘、比丘尼、优婆塞、优婆夷，一切世间天、人、阿修罗，闻佛所说，皆大欢喜，信受奉行。
</p>
</div>
</div>
</div>

<div id="outline-container-sec-6" class="outline-2">
<h2 id="sec-6">下载</h2>
<div class="outline-text-2" id="text-6">
<p>
金刚经 心定法师唱诵 <a href="http://www.fodizi.com/fofa/list/5992.htm">http://www.fodizi.com/fofa/list/5992.htm</a>
</p>
</div>
</div>
    </div>
    <aside class="postpromonav"><nav><ul class="pager hidden-print">
<li class="previous">
                <a href="xin-liu.html" rel="prev" title="心流">前一篇</a>
            </li>
            <li class="next">
                <a href="xin-jing.html" rel="next" title="心经">后一篇</a>
            </li>
        </ul></nav></aside></article>
</div>
        <!--End of body content-->

        <footer id="footer">
            Contents © 2016         <a href="mailto:qiwulun08@gmail.com">Zhao JI</a> - Powered by         <a href="https://getnikola.com" rel="nofollow">Nikola</a>         
            
        </footer>
</div>
</div>


            <script src="../assets/js/all-nocdn.js"></script><script src="../assets/js/colorbox-i18n/jquery.colorbox-zh-CN.js"></script><script>$('a.image-reference:not(.islink) img:not(.islink)').parent().colorbox({rel:"gal",maxWidth:"100%",maxHeight:"100%",scalePhotos:true});</script><!-- fancy dates --><script>
    moment.locale("zh-cn");
    fancydates(0, "YYYY-MM-DD HH:mm");
    </script><!-- end fancy dates -->
</body>
</html>
