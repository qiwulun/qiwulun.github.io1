<!DOCTYPE html>
<html prefix="og: http://ogp.me/ns# article: http://ogp.me/ns/article# " lang="zh_cn">
<head>
<meta charset="utf-8">
<meta name="viewport" content="width=device-width, initial-scale=1">
<title>index | 赵骥's Site</title>
<link href="../../../assets/css/bootstrap.min.css" rel="stylesheet" type="text/css">
<link href="../../../assets/css/rst.css" rel="stylesheet" type="text/css">
<link href="../../../assets/css/code.css" rel="stylesheet" type="text/css">
<link href="../../../assets/css/colorbox.css" rel="stylesheet" type="text/css">
<link href="../../../assets/css/theme.css" rel="stylesheet" type="text/css">
<link href="../../../assets/css/custom.css" rel="stylesheet" type="text/css">
<meta content="#5670d4" name="theme-color">
<link rel="alternate" type="application/rss+xml" title="RSS" href="../../../rss.xml">
<link rel="canonical" href="https://qiwulun.github.io/pages/reading/author/">
<!--[if lt IE 9]><script src="../../../assets/js/html5.js"></script><![endif]--><link rel="stylesheet" href="//maxcdn.bootstrapcdn.com/font-awesome/4.4.0/css/font-awesome.min.css">
<link href="../../../mycss/tweak.css" rel="stylesheet" type="text/css">
<base target="_parent">
<meta name="author" content="Zhao JI">
<meta property="og:site_name" content="赵骥's Site">
<meta property="og:title" content="index">
<meta property="og:url" content="https://qiwulun.github.io/pages/reading/author/">
<meta property="og:description" content="Table of Contents


钱钟书

《槐聚诗存》
《谈艺录》

序
小序








钱钟书


《槐聚诗存》


《谈艺录》


序


《谈艺录》一卷，虽赏析之作，而实忧患之书也。始属稿湘西，甫就其半。养疴返沪，行箧以随。人事丛脞，未遑附益。既而海水羣飞，淞滨鱼烂。予侍亲率眷，兵罅偸生。如危幕之燕巢，同枯槐之蚁聚。忧天将压，避地无之，虽欲出门西向笑而不敢也。销愁舒愤，述往思来">
<meta property="og:type" content="article">
<meta property="article:published_time" content="2016-12-02T11:18:57+08:00">
</head>
<body>
<a href="#content" class="sr-only sr-only-focusable">跳到主内容</a>

<!-- Menubar -->

<nav class="navbar navbar-inverse navbar-static-top"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle collapsed" data-toggle="collapse" data-target="#bs-navbar" aria-controls="bs-navbar" aria-expanded="false">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="https://qiwulun.github.io/">

                <span id="blog-title">赵骥's Site</span>
            </a>
        </div>
<!-- /.navbar-header -->
        <div class="collapse navbar-collapse" id="bs-navbar" aria-expanded="false">
            <ul class="nav navbar-nav">
<li>
<a href="../../../archive.html">文章存档</a>
                </li>
<li>
<a href="../../../galleries/">图库</a>
                </li>
<li>
<a href="../../../categories/">标签</a>
                </li>
<li>
<a href="../../../rss.xml">RSS 源</a>

                
            </li>
</ul>
<ul class="nav navbar-nav navbar-right"></ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content" role="main">
    <div class="body-content">
        <!--Body content-->
        <div class="row">
            
            
<article class="post-text h-entry hentry postpage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="." class="u-url">index</a></h1>

        <div class="metadata">
            <p class="byline author vcard"><span class="byline-name fn">
                    Zhao JI
            </span></p>
            <p class="dateline"><a href="." rel="bookmark"><time class="published dt-published" datetime="2016-12-02T11:18:57+08:00" itemprop="datePublished" title="2016-12-02 11:18">2016-12-02 11:18</time></a></p>
                <p class="commentline">
        
    <a href="#disqus_thread" data-disqus-identifier="cache/pages/reading/author/index.html">Comments</a>


            

        </p>
</div>
        

    </header><div class="e-content entry-content" itemprop="articleBody text">
    <div id="table-of-contents">
<h2>Table of Contents</h2>
<div id="text-table-of-contents">
<ul>
<li>
<a href="#sec-1">钱钟书</a>
<ul>
<li><a href="#sec-1-1">《槐聚诗存》</a></li>
<li>
<a href="#sec-1-2">《谈艺录》</a>
<ul>
<li><a href="#sec-1-2-1">序</a></li>
<li><a href="#sec-1-2-2">小序</a></li>
</ul>
</li>
</ul>
</li>
</ul>
</div>
</div>
<div id="outline-container-sec-1" class="outline-2">
<h2 id="sec-1">钱钟书</h2>
<div class="outline-text-2" id="text-1">
</div>
<div id="outline-container-sec-1-1" class="outline-3">
<h3 id="sec-1-1">《槐聚诗存》</h3>
</div>
<div id="outline-container-sec-1-2" class="outline-3">
<h3 id="sec-1-2">《谈艺录》</h3>
<div class="outline-text-3" id="text-1-2">
</div>
<div id="outline-container-sec-1-2-1" class="outline-4">
<h4 id="sec-1-2-1">序</h4>
<div class="outline-text-4" id="text-1-2-1">
<p>
《谈艺录》一卷，虽赏析之作，而实忧患之书也。始属稿湘西，甫就其半。养疴返沪，行箧以随。人事丛脞，未遑附益。既而海水羣飞，淞滨鱼烂。予侍亲率眷，兵罅偸生。如危幕之燕巢，同枯槐之蚁聚。忧天将压，避地无之，虽欲出门西向笑而不敢也。销愁舒愤，述往思来。托无能之词，遣有涯之日。以匡鼎之説诗解颐，为赵岐之乱思系志。掎摭利病，积累遂多。濡墨已乾，杀青尟计。苟六义之未亡，或六丁所勿取；麓藏阁置，以待贞元。时日曷丧，清河可俟。古人固传心不死，老我而扪舌犹存。方将继是，复有谈焉。凡所考论，颇采“二西”之书，“二西”名本《昭代丛书》甲集《西方要纪?小引》、《鲒埼亭诗集》卷八《二西诗》。以供三隅之反。盖取资异国，岂徒色乐器用 ；流布四方，可徵气泽芳臭。故李斯上书，有逐客之谏；郑君序谱，曰“旁行以观”。东海西海，心理攸同；南学北学，道术未裂。虽宣尼书不过拔提河，每同《七音略序》所慨；而西来意即名“东土法”，堪譬《借根方説》之言。非作调人，稍通骑驿。附説若干事，则《史通?补注》篇固云：“除烦则意有所恡，毕载则言有所妨；遂乃定彼榛楛，列为子注。”萧志离乱，羊记伽篮，遗意足师，祖构有据。余既自叹颛愚，深惭家学，重之丧乱，图籍无存。未耄善忘，不醉多谬；蓄疑莫解，考异罕由。乃得李丈拔可、徐丈森玉、李先生玄伯、徐君调孚、陈君麟瑞、李君健吾、徐君承谟、顾君起潜、郑君朝宗、周君节之，或录文相邮，或发箧而授。皆指馈贫之囷，不索借书之瓻。并书以志仁人嘉惠云尔。壬午中元日锺书自记。
</p>

<p>
右序之作，去今六载，不复追改，以志一时世事身事耳。初稿既就 ，余时时笔削之 。友好知闻 ，颇多借閲 ，且怂恿问世 。今承王伯祥 、叶圣陶两先生索付开明书店出版 ，稿只暂定 ，见多未熟 。周振甫、华元龙二君於失字破体，悉心雠正；周君并为标立目次，以便翻检 ，底下短书 ，重劳心力 ，尤所感愧 。余校閲时 ，见援据未备者数处。而排字已就，未宜逐处补阙。因附益於卷尾。民国三十七年四月十五日又记。
</p>
</div>
</div>
<div id="outline-container-sec-1-2-2" class="outline-4">
<h4 id="sec-1-2-2">小序</h4>
<div class="outline-text-4" id="text-1-2-2">
<p>
余雅喜谈艺，与并世才彦之有同好者，稍得上下其议论。二十八年夏，自滇归沪渎小住。
友人冒景璠，吾党言诗有癖者也，督余撰诗话。曰：“咳唾随风抛掷可惜也。”余颇技痒。
因思年来论诗文专篇，既多刊布，将汇成一集。即以诗话为外篇，与之表裹经纬也可。比
来湘西穷山中，悄焉寡侣，殊多暇日。兴会之来，辄写数则自遣，不复诠次。昔人论文説
诗之作，多冠以斋室之美名，以志撰述之得地。赏奇乐志，两美能并。余身丁劫乱，赋命
不辰。国破堪依，家亡靡托。迷方着处，赁屋以居。先人敝庐，故家乔木，皆如意园神楼，
望而莫接。少陵所谓：“我生无根蒂，配尔亦茫茫”，每为感怆。因迳攘徐祯卿书名，不
加标别。非不加也，无可加者。亦以见化鹤空归，瞻乌爰止，兰真无土，桂不留人。
<b>立锥之地，盖头之茅，皆非吾有。知者识言外有哀江南在</b> ，而非自比“昭代婵娟子”也。
</p>
</div>
</div>
</div>
</div>
    </div>
    <aside class="postpromonav"><nav></nav></aside><section class="comments hidden-print"><h2>注释</h2>
        
        
        <div id="disqus_thread"></div>
        <script>
        var disqus_shortname ="qiwulun-github-io",
            disqus_url="https://qiwulun.github.io/pages/reading/author/",
        disqus_title="index",
        disqus_identifier="cache/pages/reading/author/index.html",
        disqus_config = function () {
            this.language = "zh_cn";
        };
        (function() {
            var dsq = document.createElement('script'); dsq.async = true;
            dsq.src = 'https://' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script><noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a>
</noscript>
    <a href="https://disqus.com" class="dsq-brlink" rel="nofollow">Comments powered by <span class="logo-disqus">Disqus</span></a>


        </section></article><script>var disqus_shortname="qiwulun-github-io";(function(){var a=document.createElement("script");a.async=true;a.src="https://"+disqus_shortname+".disqus.com/count.js";(document.getElementsByTagName("head")[0]||document.getElementsByTagName("body")[0]).appendChild(a)}());</script>
</div>
        <!--End of body content-->

        <footer id="footer">
            Contents © 2017         <a href="mailto:qiwulun08@gmail.com">Zhao JI</a> - Powered by         <a href="https://getnikola.com" rel="nofollow">Nikola</a>         
            
        </footer>
</div>
</div>


            <script src="../../../assets/js/jquery.min.js"></script><script src="../../../assets/js/bootstrap.min.js"></script><script src="../../../assets/js/moment-with-locales.min.js"></script><script src="../../../assets/js/fancydates.js"></script><script src="../../../assets/js/jquery.colorbox-min.js"></script><script src="../../../assets/js/colorbox-i18n/jquery.colorbox-zh-CN.js"></script><script>$('a.image-reference:not(.islink) img:not(.islink)').parent().colorbox({rel:"gal",maxWidth:"100%",maxHeight:"100%",scalePhotos:true});</script><!-- fancy dates --><script>
    moment.locale("zh-cn");
    fancydates(0, "YYYY-MM-DD HH:mm");
    </script><!-- end fancy dates -->
</body>
</html>
