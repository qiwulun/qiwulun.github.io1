# -*- mode: Org; org-download-image-dir: "../../images"; -*-
#+BEGIN_COMMENT
.. title: 诗词
.. slug: poems
#+END_COMMENT
* 宋教仁
** 晚泊梁子湖
#+BEGIN_VERSE
日落浦风急，天低野树昏。
孤舟依浅渚，秋月照征人。
家国嗟何在，乾坤渺一身。
夜阑不能寐，抚剑独伤神。
#+END_VERSE
** 秋晓
#+BEGIN_VERSE
旅夜难成寐，起坐独徬徨。
月落千山晓，鸡鸣万瓦霜。
思家嫌梦短，苦病觉更长。
徒有枕戈意，飘零只自伤。
#+END_VERSE
* 邓拓
** 出走
#+BEGIN_VERSE
放声一曲大江东，千古风云入望中。
有限朋友嗟宿草[fn:1]，无多骨肉怅飘蓬。
只身天地馀残泪，一眼河山尽断鸿。
莫道群生都懵懵，明朝四野又烟烽。 
#+END_VERSE
** 过东林书院
#+BEGIN_VERSE
东林讲学继龟山，事事关心天地间。
*莫谓书生空议论，头颅掷处血斑斑。*
#+END_VERSE
* 康有为
** 过昌平城望居庸关
#+BEGIN_VERSE
城堞逶迤万柳红，西山岧嵽霁明虹。
*云垂大野鹰盘势，地展平原骏走风。*
永夜驼铃传塞上，极天树影递关东。
时平堡堠生青草，欲出军都吊鬼雄。 
#+END_VERSE
* 谭嗣同
** 有感一章
#+BEGIN_VERSE
世间无物抵春愁，合向苍冥一哭休。
四万万人齐下泪，天涯何处是神州。
#+END_VERSE
* 夏完淳 
- 一身湖海茫茫恨，缟素秦庭矢报仇
** 舟中忆邵景说寄张子退
#+BEGIN_VERSE
登临泽国半荆棘，战伐年年鬼哭新。
一水晴波青翰舫，孤灯暮雨白纶巾。
何时壮志酬明主？几日浮生哭故人。
万里飞腾仍有路，莫愁四海正风尘。 
#+END_VERSE
** 楼雨暮怀
#+BEGIN_VERSE
落日空山哭子规，轻烟漠漠柳低垂。
登楼无限伤心事，暮雨盈盈欲待谁？
#+END_VERSE
* 佚名
** 唐
*** 杂诗
#+BEGIN_VERSE
一去辽阳系梦魂，忽传征骑到中门。
纱窗不肯施红粉，徒遣萧郎问泪痕。
#+END_VERSE
* 王世贞 
** 从军行
*** 其一
#+BEGIN_VERSE
马首垂杨折送行，酒阑长揖宝刀横。
军中最是多兄弟，不唱《阳关》第四声。
#+END_VERSE
* 戚继光 
** 马上作
#+BEGIN_VERSE
南北驱驰报主情，江花边月笑平生。
一年三百六十日，多是横戈马上行。
#+END_VERSE
* 汪元量 
** 潼关
#+BEGIN_VERSE
蔽日乌云拨不开，昏昏勒马度关来。
绿芜径路人千里，黄叶邮亭酒一杯。
事去空垂悲国泪，愁来莫上望乡台。
桃林塞外秋风起，大漠天寒鬼哭哀。
#+END_VERSE
* 张同敞
白刃临头唯一笑，青天在上任我狂。
* 陆游
- 破驿梦回灯欲死，打窗风雨正三更
- 岂知今日淮南路，乱絮飞花送客舟
* 张宏德
- 人怜去处山川险，我笑出门天地平。
* 陈寅恪

** 忆故居
#+BEGIN_VERSE
 渺渺钟声出远方，依依林影万鸦藏。
 一生负气成今日，四海无人对夕阳。
 破碎山河迎胜利，残馀岁月送凄凉。
 松门松菊何年梦，且认他乡作故乡。
#+END_VERSE
* 柳宗元
** 衡阳与梦得分路赠别

 十年憔悴到秦京，谁料翻为岭外行。

 伏波故道风烟在，翁仲遗墟草树平。

 *直以慵疏招物议，休将文字占时名。*

 今朝不用临河别，垂泪千行便濯缨。
** 登柳州城楼寄漳洒封连四州

 *城上高楼接大荒，海天愁思正茫茫。*

 惊风乱飐芙蓉水，密雨斜侵薜荔墙。

 岭树重遮千里目，江流曲似九回肠。

 共来百越文身地，犹自音书滞一乡。
** 别舍弟宗一

 零落残魂倍黯然，双垂别泪越江边。

 一身去国六千里，万死投荒十二年。

 桂岭瘴来云似墨，洞庭春尽水如天。

 *欲知此后相思梦，长在荆门郢树烟。* 
* 柳永
** 玉蝴蝶
 望处雨收云断，凭阑悄悄，目送秋光。晚景萧疏，堪动宋玉悲凉。水风轻，蘋花渐老；月露冷，梧叶飘黄。遣情伤。故人何在？烟水茫茫。

 难忘。文期酒会，几孤风月，屡变星霜。海阔山遥，未知何处是潇湘。念双燕，难凭远信；指暮天，空识归航。黯相望，断鸿声里，立尽斜阳。
* 杜甫 
** 咏怀古迹
*** 其一
 *支离东北风尘际，飘泊西南天地间。* 　

 三峡楼台淹日月，五溪衣服共云山。

 羯胡事主终无赖，词客哀时且未还。

 庾信平生最萧瑟，暮年诗赋动江关。
*** 其二

摇落深知宋玉悲，风流儒雅亦吾师。

怅望千秋一洒泪，萧条异代不同时。

江山故宅空文藻，云雨荒台岂梦思。

最是楚宫俱泯灭，舟人指点到今疑。
*** 其三

群山万壑赴荆门，生长明妃尚有村。

一去紫台连朔漠，独留青冢向黄昏。

画图省识春风面，环佩空归夜月魂。

千载琵琶作胡语，分明怨恨曲中论。
*** 其四

蜀主窥吴幸三峡，崩年亦在永安宫。

翠华想像空山里，玉殿虚无野寺中。

古庙杉松巢水鹤，岁时伏腊走村翁。

武侯祠堂常邻近，一体君臣祭祀同。
*** 其五

诸葛大名垂宇宙，宗臣遣像肃清高。

三分割据纡筹策，万古云霄一羽毛。

伯仲之间见伊吕，指挥若定失萧曹。

运移汉祚终难复，志决身歼军务劳。
* 纳兰性德

** 金缕曲·赠梁汾
 　　德也狂生耳。偶然间、淄尘京国，乌衣门第。有酒惟浇赵州土，谁会成生此意。不信道、遂成知己。青眼高歌俱未老，向尊前、拭尽英雄泪。君不见，月如水。

 　　共君此夜须沉醉。且由他、娥眉谣诼，古今同忌。身世悠悠何足问，冷笑置之而已。寻思起、从头翻悔。一日心期千劫在，后身缘、恐结他生里。然诺重，君须记。

** 鬓云松令
 枕函香，花径漏。依约相逢，絮语黄昏后。时节薄寒人病酒，刬（chàn）地梨花，彻夜东风瘦。

 掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？

 
** 幸举礼闱以病未与廷试
   晓榻茶烟揽鬓丝，万春园里误春期。

   谁知江上题名日，虚拟兰成射策时。

   紫陌无游非隔面，玉阶有梦镇愁眉。

   漳滨强对新红杏，一夜东风感旧知。

** 沁园春
   #+BEGIN_QUOTE
 丁巳重阳前三日，梦亡妇淡装素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋 
   #+END_QUOTE

 瞬息浮生，薄命如斯，低徊怎忘。记绣榻闲时，并吹戏雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。

 重寻碧落茫茫。料短发、朝来定有霜。便人间天上，尘缘未断；春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。
* 苏轼
** 西江月·顷在黄州
#+BEGIN_QUOTE
  顷在黄州，春夜行蕲水中，过酒家饮。酒醉，乘月至一溪桥上，解鞍曲肱，醉卧少休。及觉已晓，乱山攒拥，流水锵然，疑非尘世也。书此数语桥柱上。
#+END_QUOTE

 　　照野弥弥浅浪，横空隐隐层霄。障泥未解玉骢骄，我欲醉眠芳草。

 　　可惜一溪风月，莫教踏碎琼瑶。解鞍欹枕绿杨桥，杜宇一声春晓。



* Footnotes

[fn:1] 经年野草，友死讳称
